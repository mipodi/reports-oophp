---
---
Redovisning kmom03
=========================

Jag har inte tidigare erfarenheter av att skriva kod som testar annan kod, inte vad jag kan minnas i alla fall. Enhetstestning är kopplad till en avgränsad enhet, till exempel en klass men det är en definitionsfråga som kan variera vad jag förstått.

Skriva testbar kod ser jag verkligen poängen med, men i praktiken var det mycket svårare än jag kunde föreställa mig, eller vägen dit var svår. Det är en omställning i hur jag tänkt sedan tidigare kanske. Otroligt smidigt att kunna börja från andra änden och kunna snygga till koden sedan och optimera efter hand.

White box testing är testning där du kan se hur programvaran fungerar och vad tanken är att den ska göra. Black box där finns testtekniker där du inte kommer i kontakt med källkoden och hur koden exekveras. Det kan vara bra för att undersöka funktionen av den snarare än att hänga upp sig på hur det fungerar och testaren behöver inte nödvändigtvis kunna programmera själv. Grey box är en hybrid av de två.

När du gör enhetstester bör du göra både positiva och negativa tester. Positiva går ut på att testa att programmet fungerar som tänkt. De negativa går ut på att visa att när programvaran får in fel eller stöter på patrull så reagerar den på ett bra sätt. Du forcerar alltså fram fel genom att till exempel skicka in en integer när det var tänkt att komma in en string och då testar du att reaktionen är den rätta. Du bör alltså ha byggt in en bra sådan felhantering.

Uppgiften med tärningspel 100 bröt jag ner i delar. Även jag bröt ihop då och då. Med det här kursmomentet insåg jag att jag inte förstått DiceHand-klassen tidigare och jag har haltat mig igenom den här kursmomentet, klippt klistrat och det har inte varit kul. Jag har fått spelet att fungera som tänkt och fått till enhetstester, men jag är inte nöjd, det ser för jäkligt ut på baksidan. Jag lyckas inte bryta ner allt i mindre funktioner. Tyvärr behöver jag släppa det nu och gå vidare. Förhoppningsvis kan jag rensa upp till nästa kursmoment.

Jag fick till två testfall på DiceGraphic men då blev den 100% så jag gjorde fyra fall på en annan klass istället för tre för att kompensera.

Min TIL är aha det är det här som är enhetstestning, poletten trillade ner med asserts i alla fall. 
