---
---
Redovisning kmom02
=========================
Modellering likt UML är användbart på flera sätt. Dels för att problemlösa själv och/eller kommunicera kring kod med andra. Det går också att använda som en dokumentation över kod med reverse engineering eller inför att skapa ny kod. Det funkar även som ett programmeringsspråk som genererar kod utifrån modelleringen.

En nackdel är att bli för fast i visualiseringen av koden snarare än att lösa problemet. Det kan vara att vi fastnar på metanivån istället för att prova och sedan kanske omdefiniera skissen.

Det finns andra sätt att dokumentera och kommunicera kring kod, ett exempel är verktyget phpDocumentor. Dokumentationen ligger nära koden och automatgenereras med exempelvis make doc. Även där finns övergripande visualisering av koden, exempelvis går det att se klasshierarkierna. En nackdel är att den typen av visualisering inte nödvändigtvis följer samma standard som UML. Standarder och normer kan i sammanhanget vara bra eftersom det gör det lättare att förstå och känna igen strukturer.

Make doc verkar smidigt! Det känns ju typiskt programmerare att automatisera dokumentationsskapandet ;-).

Det gick helt okej att överföra spelet "Gissa mitt nummer" in i me-sidan. Jag behöll mycket av grundstrukturen och gjorde några tweakningar här och där. Jag behöll spelobjektet i sessionen trots att det kan vara mindre fördelaktigt att spara det där av utrymmesskäl. Kanske en dålig ovana på sikt men det fick bli så av tidsbrist. Routerna blev lite väl stora också, en smäll jag får ta i kmom03.

Det känns friare att skriva kod utanför ramverket men mer kraftfullt att göra det inuti det. Det är lite som att koppla på superkrafter men då får du också följa lagarna för dessa superkrafterna, vilket kan vara begränsande till en början. En viktig del är helt klart att ha koll på hur ramverket som koden ska in i ser ut.

Min TIL är hur klasserna kan använda varandra och det känns som att en del föll på plats som tidigare varit för abstrakt för mig.
